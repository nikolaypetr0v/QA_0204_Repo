
Яйца по панагюрски

Необходими съставки:
- яйца			8 броя
- кисело мляко		400 грама
- сирене		100 грама
- краве масло		20 грама
- червен пипер		1/2 чаена лъжица
- чесън			2 скилидки

1. Първо пригответе основата за всяка порция яйца по панагюрски. Натрошете сиренето и го разбъркайте с киселото мляко. Ако обичате чесън нарежете 2-3 скилидки на ситни парченца и ги добавете към сместа от кисело мляко и сирене. Получената смес разпределете в дълбоки чинии.
2. В голяма тенджера сипвате вода и я слагате да заври. След като заври добавяте 1 чаена лъжица оцет и ½ чаена лъжица сол. Дърпате тенджерата от котлона и от ниско чуквате яйцата едно по едно. Връщате тенджерата с яйцата на котлона и оставяте да поврят 2-3 минути, ако обичате рохки яйца, или 5 минути, яко предпочитате вашите яйца по панагюрски да са по-твърди. Яйцата трябва да се забулят. Когато яйцата са готови ги извадете с решетъчна лъжица и поставете по две във всяка чиния.
3. В тиган разтопете маслото, след което добавете червения пипер и разбъркайте за 20-30 секунди. Внимавайте пиперът да не загори, защото това ще развали вкуса на вашите яйца по панагюрски!  Добавете от запържения червен пипер във всяка порция.

За украса, а и за освежаване на вкуса може да добавите и ситно нарязан магданоз към всяка порция яйца.